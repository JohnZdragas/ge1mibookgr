## Η περίπτωση της σχεδίασης τρισδιάστατων εκτυπώσεων

Τα τελευταία χρόνια οι ατομικές κατασκευές έχουν γίνει ένας σημαντικός ερευνητικός χώρος στην αλληλεπίδραση ανθρώπου-υπολογιστή. Μια από τις βασικές τεχνολογίες που χρησιμοποιείται για τον σκοπό αυτό είναι η τρισδιάστατη εκτύπωση (3D printing). Αν και ως επί το πλείστον το υλικό που χρησιμοποιείται για την υλοποίηση κατασκευών τρισδιάστατης  εκτύπωσης είναι το πλαστικό, μπορούν να χρησιμοποιηθούν και άλλα υλικά όπως το ύφασμα, το μέταλλο και το γυαλί. Τα υψηλά ποσοστά χρήσης του πλαστικού στις τρισδιάστατες εκτυπώσεις δεν έχουν να κάνουν με το υλικό αυτό καθαυτό αλλά με τα διπλώματα ευρεσιτεχνίας (patents) που δεν επιτρέπουν την εμπορική αλλά μόνο την βιομηχανική. Η τεχνολογία τρισδιάστατης εκτύπωσης άρχισε να αναπτύσσεται από την δεκαετία του 1980 με την χρήση διάφορων διαδικασιών και υλικών. Το 2009 έληξε το δίπλωμα ευρεσιτεχνίας FDM (fused deposition modeling), οπότε ήταν δυνατή η εμπορική χρήση του. Μερικούς μήνες μετά το MakerBot Cubcake CNC εμφανίστηκε στην αγορά.

Η τρισδιάστατη εκτύπωση είναι μια ειδική διαδικασία παραγωγής προσθέτων κατά την οποία έχει τον πλήρη έλεγχο της τοποθέτησης κάθε voxel (αντίστοιχο του pixel στην δισδιάστατη εκτύπωση) στο τρισδιάστατο αντικείμενο. Κατά συνέπεια της προσδίδει απεριόριστο βαθμό ελευθερίας και απεριόριστη πολυπλοκότητα στα αντικείμενα που μπορεί να δημιουργήσει. Αυτό την καθιστά ένα πολύ ισχυρό εργαλείο.  Μπορεί να επιτρέψει τη μαζική προσαρμογή των προϊόντων σε μεγάλη κλίμακα και πολλούς κλάδους ακόμα και στην Ιατρική με παραγόμενα αντικείμενα γυαλιά οράσεως, προσθετικά αντικείμενα και οδοντικά εμφυτεύματα.  Ένα άλλο χαρακτηριστικό της τρισδιάστατης εκτύπωσης περιλαμβάνει τις οικονομίες κλίμακας. Ενώ οι παραδοσιακές μέθοδοι κατασκευής είναι ακόμα εύρωστες για παραγωγή μεγάλης κλίμακας, το κόστος της τρισδιάστατης εκτύπωσης καθίσταται ανταγωνιστικό για μικρότερες παραγωγικές διαδικασίες. Η NASA παρήγαγε ένα μπέκ ψεκασμού καυσίμου για έναν τύπο ρουκέτας, στο ένα τρίτο του κόστους και στα δύο τρίτα του χρόνου σε σύγκριση με τις παραδοσιακές μεθόδους και σχεδιάζει να έχει ένα 3D εκτυπωτή στην επόμενη διαστημική πτήση.

Το μοντέλο αλληλεπίδρασης ανθρώπου-τρισδιάστατου εκτυπωτή σχεδιάζοντας ψηφιακά τα φυσικά αντικείμενα ήγειρε εξ αρχής πολλά ερωτηματικά. Οι ερευνητές πρότειναν αντ' αυτού οι χρήστες να εργάζονται με το φυσικό τεμάχιο, όπως συμβαίνει με την παραδοσιακή χειροτεχνία, παρέχοντας φυσική ανατροφοδότηση μετά από κάθε βήμα επεξεργασίας. Επειδή η ταχεία φυσική παραγωγή είναι μια απαιτητική διαδικασία οι ερευνητές έχουν επίσης αναπτύξει ενδιάμεσα συστήματα για αυτό το σκοπό βασισμένα στην μεικτή (mixed reality) και επαυξημένη πραγματικότητα (augmented reality). 

Οι προκλήσεις στο πεδίο της αλληλεπίδρασης ανθρώπου-υπολογιστή ώστε να καταστεί η διαδικασία παραγωγής φυσικών αντικειμένων πιο διαδραστική και με αυστηρότερο κύκλο ανατροφοδότησης είναι πολλές. Για την επίλυση αυτών των προκλήσεων, οι ερευνητές του HCI πρέπει να προσεγγίσουν και να συνεργαστούν με ερευνητές σε διάφορους κλάδους όπως η γραφιστική υπολογιστών, η μηχανολογία, η επιστήμη των υλικών, η αρχιτεκτονική, η ρομποτική και ο σχεδιασμός. Ένα συναρπαστικό ταξίδι είναι μπροστά!